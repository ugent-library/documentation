# Principes Dienstverlening & Producten

## 1. Kernwaarden: open kenniscreatie voor hergebruik bevorderen <mark style="color:blue;">`open kennis`</mark>  <mark style="color:blue;">`hergebruik`</mark>

Onze dienstverlening en producten worden **gedreven vanuit onze kernwaarden**.

De dienstverlening en producten zijn een **middel** om de mensen in de Universiteitsbibliotheek en Faculteitsbibliotheken hun **doelpublieken te motiveren en te ondersteunen in open kenniscreatie**.

Het **hergebruik van die open kennis wordt gestimuleerd** vanuit de bibliotheken.

***

## **2. Dienstgericht: focus op de noden en doelen inlossen van onze doelgroepen **<mark style="color:purple;">**`dienstgericht`**</mark> <mark style="color:purple;">**`noodgedreven`**</mark> <mark style="color:purple;">**`dialoog`**</mark>

De focus ligt op het ondersteunen van onze verschillende doelpublieken in het **inlossen van hun noden en het bereiken van hun doelen**, gekaderd in onze kernwaarden.

Ons beleid wordt gedreven door onze doelpublieken en ons beleid motiveert onze doelgroepen. We staan open voor **dialoog** in de praktijk, en we gaan **actief op zoek naar feedback**. De **faculteitsbibliotheken zijn een cruciale schakel om samen feedback te vergaren en oplossingen** **te bedenken** die we samen uitrollen.

Wanneer de noden en doelen buiten de verantwoordelijkheden van ons team of organisatie vallen, verwijzen we zo naadloos mogelijk door. **We sturen nooit iemand van het kastje naar de muur.**

## **3. Ontworpen door experts, gebouwd voor onze doelpublieken **<mark style="color:green;">**`laagdrempelig`**</mark>  <mark style="color:green;">**`autonomie`**</mark>  <mark style="color:green;">**`inclusief`**</mark>

**Je hoeft geen expert te zijn op elk vlak om gebruik te maken van onze diensten en producten.** Waar onze **doelpublieken voor verantwoordelijk zijn, kunnen ze zelf doen**. Je bent niet afhankelijk van een bibliotheekmedewerker. Dat kan je zonder specifieke vakkennis, vakterminologie, gebruik van handleidingen of verplichte opleidingen.\
\
**Duidelijke verwachtingen, klare taal.** We ondersteunen en communiceren naar onze doelgroepen op een praktische, begrijpbare en toegankelijke manier. Inclusiviteit is een werkwoord waarin we de onderbediende doelgroepen betrekken.\
\
De centrale universiteitsbibliotheek en de faculteitsbibliotheken werken hier samen aan.

## 4. Duurzame innovatie en dienstverlening <mark style="color:yellow;">`duurzaam`</mark> <mark style="color:yellow;">`gedeeld`</mark>

**Onze dienstbaarheid moet vruchtbaar, haalbaar en werkbaar zijn.** Er moet voldoende vraag, nood, impact en gebruik zijn voor we een dienst aanbieden of feature bouwen die onderhoud en tijd vraagt. Soms is nee zeggen vriendelijker voor de maatschappij.

**Onze verantwoordelijkheden, doelpublieken en kernwaarden bepalen ons tempo.** Externe drijfveren bepalen ons tempo niet.&#x20;

**We delen onze kennis intern en extern**. Wat we doen mag niet verdwijnen wanneer een persoon vertrekt of een dienst sluit. Onze kennis leeft niet in onze hoofden alleen, onze dienstverlening is een gedeelde verantwoordelijkheid. We delen onze ontdekkingen zodat ook buiten de universiteit de vruchten van ons werk geplukt kan worden.

## 5. Administratief eenvoudig en transparant  <mark style="color:red;">`administratief eenvoudig`</mark>  <mark style="color:red;">`only once`</mark>  <mark style="color:red;">`transparant`</mark>

* **Focus op jouw werk. We overladen je niet.**\
  We vragen ons doelpublieken enkel om nodige en nuttige informatie waar zij controle en verantwoordelijkheid over hebben.  We vragen geen informatie waar we niets waardevol mee doen.\
  De administratieve informatie waar wij meer kennis over hebben en verantwoordelijk voor zijn, voorzien wij. We beseffen dat hoe meer we vragen, hoe minder we krijgen.\

* **Only once; een keer informatie vragen is plagen, twee keer is pesten.**\
  De informatie die we hebben, gebruiken en hergebruiken we maximaal.\
  We integreren zo veel mogelijk met de diensten rondom ons. Informatie die we kunnen gebruiken van andere diensten gebruiken we, informatie die anderen kunnen gebruiken we delen we. We doen dat op een gestandaardiseerde manier. Updates verlopen automatisch.\

* **Onze interne complexiteit is niet de zorg van ons doelpubliek**\
  Je hoeft niet voor elke taak een andere dienst of software te gebruiken. Onze interne complexiteit hoeft je niet te begrijpen om een doel te bereiken. Je hoeft geen intern netwerk op te bouwen om iets te bereiken.\

* **Je weet wat er gebeurt en waarom.**\
  We laten je niet in het ongewisse en blijven transparant. We communiceren zonder je te overladen.\
  Wanneer we intern niet begrijpen “waarom we iets op deze manier doen” of het antwoord is “omdat dat altijd zo is geweest”, dan trekken we dit grondig in twijfel en onderzoeken we het. Indien er geen beter antwoord is, herzien we de vraag of laten we ze weg.

## 6. Persoonlijk én ondersteund door technologie <mark style="color:orange;">`persoonlijke technologie`</mark>

**Technologie ondersteunt persoonlijke aanpak**\
Technologie ondersteunt ons bij het geven van kwalitatieve dienstverlening, en helpt ons de juiste informatie te geven waar en wanneer nodig. Het doelpubliek begrijpt wat er moet gebeuren om een bepaald doel te bereiken op basis van hun profiel. We vallen niemand lastig met overbodige details of vragen.

**Overbodig werk werken we weg**\
We automatiseren waar we kunnen om (manueel) overbodig werk uit handen te nemen, zonder aan onze dienstverlening in te boeten.
