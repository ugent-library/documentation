---
description: >-
  Biblio is de academische bibliografie en onderzoeksrepository, gericht op het
  verspreiden van onderzoek dat plaatsvindt aan de Universiteit Gent – voor onze
  onderzoekscommunity en het ruimere publiek.
---

# Biblio Product Positionering

In Biblio vind je meer dan 200 jaar onderzoek, uitgevoerd door onderzoekers van de Universiteit Gent en haar samenwerkingspartners. Dat onderzoek wordt verspreid naar de buitenwereld, met aandacht voor openheid, transparantie en privacy.

## Voor wie

Biblio maakt kennis voor iedereen vindbaar en doorzoekbaar op een toegankelijke manier. Onderzoekers, onderwijzers en het algemene publiek kunnen eenvoudig navigeren in en profiteren van de rijkdom aan relevante informatie in de repository.

### Autonomie

We beiden diensten aan die onze doelgroepen kunnen toevoegen, vinden, begrijpen en gebruiken zonder om hulp te vragen. Onze doelpublieken kunnen hun doel bereiken met zo weinig mogelijk frictie, en krijgen persoonlijke begeleiding op maat wanneer nodig.

Biblio biedt een begeleide en gestroomlijnde workflow voor het deponeren en registreren van onderzoeksoutput, om de administratieve overlast te verminderen.

_Onze context verandert zo snel, dat het geen nut heeft om specialistische kennis op te bouwen. We kunnen niet verwachten van onze doelgroepen om vakjargon te begrijpen of om specifieke "routes" te gebruiken (mensen en omwegen...). We blijven weg van complexe en bureaucratische werkprocessen._

### Ondersteuning van onderzoekers de UGent

Onderzoekers kunnen erop vertrouwen dat hun onderzoek via Biblio wordt **verspreid naar diverse platformen**, waardoor hun zichtbaarheid in de wereld wordt vergroot. We werken hier met standaarden, zodat hergebruik van metadata eenvoudig is. We hechten belang aan interdisciplinaire en globale samenwerkingen.

#### Samenwerkingen met partners en hergebruik

_UGent netwerk en overheidspartners_\
Binnen en buiten het UGent ecosysteem werken we samen met andere product partners om ervoor te zorgen dat de administratieve last voor de onderzoeker en de adminstratief medewerkers naar beneden gaat, financiering vereenvoudigd wordt en de zichtbaarheid van onderzoek wordt verhoogd.

_De Wereld_\
Biblio werd gebouwd om kennis te verspreiden. Door het gebruik van standaarden laten we toe dat externe partners en producten onze metadata kunnen hergebruiken om de zichtbaarheid van onderzoekers te verhogen.

## Onderzoek en metadata

### Onderzoeksoutput

In Biblio kunnen onderzoekers en medewerkers aan de UGent publicaties deponeren en registeren, en datasets registreren.

### Kwaliteit van de metadata

Biblio laat toe om kwaliteitscontroles uit te voeren op de publicaties en datasets die ingevoerd werden door onderzoekers en de administratief medewerkers, om ervoor te zorgen dat de metadata van hoge kwaliteit is en de inhoud ervan geverifieerd wordt. Dit zodat de kennis in Biblio op een duurzame manier verspreid kan worden, en zodat het onderzoek in aanmerking komt voor financiering.

### Veiligheid en persistentie

De metadata blijft eigendom van de universiteit, wordt in alle veiligheid bewaard en wordt verspreid met aandacht voor openheid, transparantie reproduceerbaarheid en privacy.

## Features

{% content-ref url="biblio-product-positionering/biblio-features-en.md" %}
[biblio-features-en.md](biblio-product-positionering/biblio-features-en.md)
{% endcontent-ref %}

## Waarom Biblio en geen ander platform

Wat Biblio onderscheidt van andere repositories en bibliografieën is ons beleid voor het verspreiden van open kennis. Wij streven ernaar ervoor te zorgen dat de verworven kennis aan onze universiteit terugvloeit naar het bredere publiek, uiteraard met instemming van de betrokken onderzoekers en respect.



